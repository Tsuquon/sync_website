read in englishmicroglia(green) interacting with neurons(red) in mixed rat brain cultures. microglia mediate immune responses such as inflammation, that is associated with neurodegeneration in parkinson's disease. credit: gerry shaw/wikipedia (cc by-sa 3.0)anche se il suo effetto più evidente è la degenerazione del sistema nervoso centrale, il morbo di parkinson potrebbe iniziare dall'intestino, secondo una recente ricerca sull'associazione tra disturbi neurodegenerativi e infiammazione intestinale. in almeno un sottoinsieme di casi, la malattia potrebbe essere legata ad alterazioni del microbioma, ovvero la popolazione di batteri e altri microbi che vivono nell'intestino.l'ipotesi è stata presentata durante il 15° congresso mondiale sull'infiammazione, organizzato a roma lo scorso giugno dalla società italiana di farmacologia. scienziati europei e statunitensi stanno studiando i meccanismi molecolari che potrebbero spiegare questo legame, e stanno esaminando la possibilità che il parkinson e altri disturbi neurodegenerativi possano un giorno essere curati nelle fasi iniziali con farmaci antinfiammatori mirati all'intestino.al centro dell'idea c'è l'"asse cervello-intestino", un complesso sistema di comunicazione bidirezionale che collega il sistema nervoso centrale con il sistema nervoso enterico, una rete di neuroni incorporati nella parete del tratto gastrointestinale. quest’ultimo comprende nervi come il nervo vago, il sistema immunitario, i neurotrasmettitori e altre sostanze chimiche prodotte dai microbi intestinali1."abbiamo prove crescenti di questa via di comunicazione bidirezionale", spiega giovanni barbara, professore di medicina interna e gastroenterologia all'università di bologna, tra i relatori del congresso. "sappiamo che lo stress psicologico può innescare disturbi funzionali gastrointestinali. inoltre, una disfunzione del microbiota intestinale può indurre disturbi d'ansia e depressione". un topo nato e allevato in un ambiente privo di germi, spiega barbara, mostra uno sviluppo incompleto del sistema nervoso centrale. quando l’intestino del topo viene colonizzato con i batteri giusti, il cervello riprende il suo sviluppo."al momento non abbiamo prove definitive, ma abbiamo forti ipotesi sulla natura del legame tra disturbi neurodegenerativi, come il morbo di parkinson, infiammazione intestinale e squilibrio del microbiota", aggiunge barbara.prima il cervello o prima il corpo?il parkinson è una malattia neurodegenerativa caratterizzata da una graduale perdita delle funzioni motori, dovuta alla morte dei neuroni che sintetizzano il neurotrasmettitore dopamina, che media il controllo dei movimenti del corpo. questa degenerazione dei neuroni è correlata all'aggregazione nel cervello dell'alfa-sinucleina, una proteina che può ripiegarsi in modo anormale e formare accumuli. la maggior parte dei casi di parkinson è sporadica e si verifica in persone che non hanno una ricorrenza familiare nota del disturbo. circa il 15% dei casi è familiare ed è associato ad alterazioni dei geni che modificano il rischio di sviluppare il disturbo."attualmente la patogenesi del morbo di parkinson non è del tutto chiara, ma vi sono sempre più prove che l'infiammazione cerebrale abbia un ruolo sia nell'inizio che nella progressione della malattia", afferma pascal derkinderen, professore di neurologia all'università di nantes. "l’infiammazione non si limita al cervello, ma coinvolge anche il tratto gastrointestinale e nel colon dei pazienti affetti da parkinson si trovano quantità elevate di marcatori infiammatori".alla luce delle crescenti prove che dimostrano che i pazienti affetti da parkinson presentano un'infiammazione intestinale, è stato proposto un modello relativamente semplice per la patogenesi del disturbo, spiega derkinderen. un agente patogeno sconosciuto scatenerebbe l'infiammazione intestinale, che a sua volta indurrebbe l'espressione e l'aggregazione dell'alfa-sinucleina nei neuroni del sistema nervoso enterico. il processo patologico si diffonderebbe poi al cervello attraverso il nervo vago. "in alternativa, gli effetti dell'infiammazione intestinale sul cervello potrebbero essere mediati dall'infiammazione sistemica", prosegue il ricercatore. questa ipotesi è nota come "body first", in contrapposizione all'ipotesi "brain first". in questa seconda ipotesi, è la degenerazione dei neuroni del sistema centrale che induce l'infiammazione intestinale attraverso una compromissione della via vagale2."entrambe le ipotesi possono essere vere in situazioni diverse", afferma carolina pellegrini, assistente del dipartimento di medicina clinica e sperimentale dell'università di pisa. utilizzando un modello murino di parkinson in laboratorio, il suo gruppo ha documentato la presenza di grumi di alfa-sinucleina nell'intestino prima della comparsa dei sintomi neurologici3. "abbiamo trovato correlazioni tra cambiamenti del microbiota, epitelio intestinale danneggiato, infiammazione e alfa-sinucleina patologica, ma non sappiamo ancora cosa viene prima", spiega.puntare sull'intestino per curare il cervellopellegrini e i suoi colleghi hanno studiato il ruolo di nlrp3, un complesso proteico, nell’interazione tra alterazione del microbiota, infiammazione e aggregazione di proteine patologiche. "è una sorta di sentinella immuno-batterica che abbiamo trovato nelle cellule epiteliali e immunitarie dell'intestino", spiega la ricercatrice. "viene attivata da diversi fattori scatenanti come agenti patogeni, batteri e loro prodotti, e anche da grumi di alfa-sinucleina, e avvia una cascata infiammatoria. riteniamo che sia coinvolto nell'insorgenza e nella progressione delle malattie cerebrali, compreso il parkinson".i ricercatori dell'università di pisa hanno sviluppato e brevettato una serie di inibitori della nlrp3. "abbiamo testato il più promettente, chiamato inf176, su modelli murini di parkinson. se somministrato nelle fasi iniziali della malattia, allevia i sintomi neurologici", spiega pellegrini. l'obiettivo della nostra ricerca è far luce sulle dinamiche molecolari della patogenesi del parkinson, ma spero che questi risultati possano aprire la strada a una nuova generazione di farmaci antinfiammatori mirati all'intestino per il trattamento dei disturbi neurodegenerativi".